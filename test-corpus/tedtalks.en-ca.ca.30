(Música)
(Aplaudiments)
Estic aquí avui per mostrar les meves fotografies dels lakota.
Alguns de vosaltres haureu sentit parlar dels lakota, o almenys del grup més gran de tribus anomenat Sioux.
Els lakota són una de tantes tribus desplaçades de les seves terres a camps de presoners de guerra ara coneguts com reserves.
La reserva de Pine Ridge, el tema de la presentació d'avui, es troba a uns 120 km al sud-est de la serralada Black Hills a Dakota del Sud.
A vegades es refereixen a ella com el Camp de Presoners de Guerra Número 334, lloc on viuen ara els lakota.
Si algú de vosaltres ha sentit parlar sobre el MIA, el Moviment Indi Americà, o de Russel Means, o de Leonard Peltier, o de la disputa a Oglala, llavors sabeu que Pine Ridge és el centre de les qüestions indígenes als EUA.
M'han demanat que avui parli una mica sobre la meva relació amb els lakota, i això és molt difícil per a mi. Perquè, per si no s'han adonat del meu color de pell, sóc blanc, i això és una gran barrera en una reserva indígena.
Avui veuran moltes persones a les meves fotografies, he aconseguit una relació estreta amb ells; sóc com de la familia.
M'han anomenat germà i oncle i m'han convidat una i altra vegada durant 5 anys.
Però a Pine Ridge, sempre seré un wasichu.
Wasichu és la paraula lakota que significa "no-indígena", però una altra accepció d'aquesta paraula és "el que pren la millor carn per a si mateix".
I això és en el que vull centrar-me... el que pren la millor part de la carn.
Vol dir cobdiciós.
Mirem al voltant d'aquest auditori avui.
Estem a una universitat privada de l'oest d'EUA, asseguts en cadires de vellut vermell amb diners a la butxaca.
Si mirem les nostres vides, de fet, ens ha tocat la millor part de la carn.
Vegem avui un conjunt de fotografies de persones que van perdre perquè nosaltres poguéssim guanyar, i sàpiguen, quan vegin la cara d'aquestes persones, que no són només imatges dels lakota, que representen a tots els pobles indígenes.
En aquest paper, hi ha la història com l'he après de la meva família i amics lakota.
La següent és una cronologia de tractats acordats, tractats trencats i de massacres disfressades de batalles.
Començaré a 1824.
"El que es coneix com a Oficina d'Afers Indígenes va ser creada en el Departament de Guerra, establint un primer to d'agressió en el nostre tracte amb els aborígens dels EUA.
1851: El primer tractat de Fort Laramie marca clarament els límits de la Nació Lakota.
D'acord amb el tractat, aquestes terres són una nació sobirana.
Si els límits d'aquest tractat s'haguessin mantingut, i hi ha suport legal perquè així fora, així es veurien avui els EUA.
10 anys més tard, la Llei Homestead, signada pel president Lincoln, va desencadenar una onada de colons blancs a les terres indígenes.
1863: Un aixecament dels sioux Santee a Minnesota acaba amb el penjament de 38 sioux, la major execució massiva en la història dels EUA.
L'execució va ser ordenada pel president Lincoln només dos dies després de signar la Proclamació d'Emancipació.
1866: l'inici del ferrocarril transcontinental una nova era.
